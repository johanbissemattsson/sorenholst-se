---
templateKey: page
title: Sommarkurs i Relativitetsteori
language: Swedish
bodyBox: >-
  ## Kursmaterial


  (Kommer att fyllas på under kursens gång.)


  * [Kursens
  schema](https://ssl.fysik.su.se/studentportal/kursinformation/schema/makepdf.php?kurs=FK1018)
bodyExtra: >-
  ## Kursinnehåll


  Syftet med kursen är att förmedla en fullständig förståelse av innehållet i
  den speciella relativitetsteorin, och att ge en mer introduktiv översikt av
  innehållet i den allmänna relativitetsteorin. 


  Exempel på begrepp ur den speciella relativitetsteorin som tas upp är 


  * relativitetsprincipen

  * ljushastighetens konstans

  * tidsdilatation

  * längdkontraktion

  * relativ samtidighet

  * massa och energi: E=mc<sup>2</sup>


  I samband med den allmänna relativitetsteorin kommer vi att diskutera 


  * ekvivalensprincipen

  * gravitationellt tidsskift

  * rummets krökning

  * svarta hål

  * universums expansion

  * Kurslitteratur


  Kurslitteratur på kursen är boken _Rumtid - en introduktion till Einsteins
  relativitetsteori av Sören Holst_ (ISBN: 9144001231). Den kan beställas via
  nätet från till exempel
  [adlibris](https://www.adlibris.com/se/bok/rumtid-en-introduktion-till-einsteins-relativitetsteori-9789144001234)
  eller [bokus](http://www.bokus.com/b/9789144001234.html?pt=search_result). 


  Utöver boken tillkommer instuderingsuppgifter och annat material som delas ut
  under kursens gång. För den som vill ha mer att läsa rekommenderas följande
  böcker (som dock alltså inte är nödvändiga för den som bara vill klara av
  kursen): 


  E. F. Taylor, J. A. Wheeler: _Spacetime Physics_ (andra upplagan, Freeman,
  1992). Rikt illustrerad och mycket bra, med många pedagogiska noter och
  utvikningar. 


  C. Will: _Was Einstein Right? Putting General Relativity to the Test_ (Basic
  Books, New York, 1986). Allmän relativitetsteori, med siktet inställt på de
  experimentella aspekterna. Bra komplement till den senare delen av kursen. 


  O. Gron, A. Naess: _Einstein's Theory. A Rigorous Introduction for the
  Mathematically Untrained_ (Springer Verlag, 2011). Detta är en bok för den som
  vill ha mer av matematiken bakom den allmänna relativitetsteorin. Man behöver
  inte ha så mycket förkunskaper, men man bör å andra sidan inte rädas
  matematik. 


  ## Till vem vänder sig kursen och vilka förkunskaper krävs?


  Förutom allmän behörighet krävs endast mattekunskaper upp till gymnasiets
  Matematik B eller motsvarande. Det betyder att även du som har en humanistisk
  eller samhällsvetenskaplig bakgrund har förutsättningar att klara kursen. 


  Kursen vänder sig både till dig som inte tidigare har studerat fysik och
  matte, men som är nyfiken, och till dig som pluggar eller har pluggat
  naturvetenskap, och nu vill komplettera din utbildning med ett intressant
  ämne. Kursen rekommenderas även för dig som redan pluggar fysik på Fysikum
  eller KTH. Ett visst överlapp finns naturligtvis med en del andra kurser på
  dessa utbildningar, men perspektivet på den här kursen är garanterat
  annorlunda. 


  (Notera dock att kursen inte kan användas i en kandidatexamen i fysik. Se
  vidare länken till den officiella kursplanen nedan.) 


  ## Lärare på kursen


  Jag som håller i kursen heter Sören Holst. [Här](/) är min hemsida. Om du har
  frågor om kursen är du välkommen att maila mig på <mailto:holst@fysik.su.se> 


  [Kursen i Fysikums
  kurskatalog](https://www.fysik.su.se/utbildning/program-kurser/kvälls-och-orienteringskurser)


  [Länk till den officiella
  kursplanen](https://sisu.it.su.se/pdf_creator/24683/31346)


  [Kursens betygskriterier](/media/betygskritrelteori.pdf)
---
![Sommarkurs i relativitetsteori](/media/grav_lens150914.jpg)

**Fysikums sommarkurs i relativitetsteori (7,5 hp) ges sommaren 2019, kvällstid vecka 25 till 30.**

**Undervisningen består av elva föreläsningar som äger rum på AlbaNova i sal FR4.**

**Examinationen består av en tenta.**

**Tenta:**
Lördag 27 juli, 9:00 – 14:00,
Brunnsvikssalen (Södra huset, Hus A, plan 5)


