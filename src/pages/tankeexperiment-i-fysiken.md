---
templateKey: page
title: Tankeexperiment i fysiken
language: Swedish
bodyBox: >-
  ## Kursmaterial


  (Kommer att fyllas på under kursens gång.)


  * [Kursens
  schema](https://ssl.fysik.su.se/studentportal/kursinformation/schema/makepdf.php?kurs=FK1021)

  * [Preliminär planering](/media/Tankeexperiment-Planering.pdf)

  * [Instruktioner för inlämningsuppgift (inl. senast
  28/6)](/media/inlamningsuppgift.pdf)

  * [Utdrag ur Galileo Galilei: _Två nya vetenskaper_ (Material till lektion
  1)](/media/galileoutdrag.pdf)

  * [Kvanttankar (Material till lektion 8, 9 och
  10)](/media/kvantkompendium.pdf)



  ### Instuderingsfrågor


  * [Instuderingsfrågor till lektion 1](/media/instudfragor1.pdf)

  * [Instuderingsfrågor till lektion 2](/media/instudfragor2.pdf)

  * [Instuderingsfrågor till lektion 3](/media/instudfragor3.pdf)
bodyExtra: >-
  ## Kursens innehåll och syfte


  Ett tankeexperiment är en typ av hypotetiskt resonemang, där man försöker att
  nå någon sorts insikt bara genom att föreställa sig en situation eller ett
  skeende. Det är, som någon har sagt, ett experiment som levererar sitt
  resultat utan att det behöver utföras. 


  Vi ägnar oss alla åt liknande hypotetiska överväganden till vardags: vi
  försöker föreställa oss vad som blir följden om vi gör det ena eller det
  andra; vi försöker sätta oss in i en annan människas situation för att
  förutsäga hur hon kommer att handla. Men har verkligen resonemang av det här
  slaget någon plats inom vetenskapen? Kan man verkligen lära sig något om hur
  naturen fungerar genom att bara _föreställa_ sig saker? 


  Fysikhistorien är i varje fall full av sådana tankeexperiment. Vi kommer under
  kursens gång att försöka klargöra den roll de kan ha spelat i fysikhistorien
  och i den vetenskapliga utvecklingen. 


  Men framför allt ska vi stifta bekantskap med en lång rad fascinerande
  tankeexperiment, från fysikvetenskapens gryning under 1600-talet till
  relativitetsteori och kvantfysik. Vi kommer finna att tankeexperimenten ofta
  utgör ett värdefullt pedagogiskt redskap. Med deras hjälp kan vi tränga in i
  fysikens många delområden, och belysa deras centrala aspekter och problem. 


  Kursen förutsätter inga tidigare kunskaper i fysik – bara ett genuint intresse
  av att vilja förstå naturlagarna. Kursen rekommenderas således för alla som
  vill få ökad förståelse och kunskap inom fysiken och dess idéhistoria.
  Eftersom kursen belyser och exemplifierar tankeexperimentens pedagogiska
  potential kan den vara av särskilt intresse för lärare och lärarstuderande. 


  ## Till vem vänder sig kursen och vilka förkunskaper krävs?


  Förutom allmän behörighet krävs endast mattekunskaper upp till gymnasiets
  Matematik B (alternativt Matematik 2a, 2b eller 2c) eller motsvarande. Det
  betyder att även den som har en humanistisk eller samhällsvetenskaplig
  bakgrund har förutsättningar att klara kursen. 


  Kursen vänder sig både till dig som inte tidigare har studerat fysik och
  matte, men som är nyfiken, och till dig som pluggar eller har pluggat
  naturvetenskap, och nu vill komplettera din utbildning med ett intressant
  område. Kursen rekommenderas även för dig som redan pluggar fysik på Fysikum
  eller KTH. Som nämndes ovan kan den vara av särskilt intresse för lärare eller
  blivande lärare. 


  (Notera dock att kursen inte kan användas i en masterexamen i fysik. Se vidare
  länken till den officiella kursplanen nedan.) 


  ## Lärare på kursen


  Jag som håller i kursen heter [Sören Holst](/). Om du har frågor om kursen är
  du välkommen att maila mig på <mailto:holst@fysik.su.se>. 


  ## Kurslitteratur


  Kurslitteratur är 


  S. Holst: _Tankar som ändrar allt. Om tankeexperiment och nya världsbilder_
  (Fri Tanke förlag, 2012) 


  En del övrigt kursmaterial, inklusive instuderingsuppgifter, kommer att delas
  ut under kursens gång. 


  ## Kursexamination


  Kursens examination består av en mindre inlämningsuppgift samt en avslutande
  tenta. För att bli godkänd på kursen måste man bli godkänd på båda dessa
  moment. Betyget kommer att vägas samman i proportionen 70% tentamensresultat,
  30% inlämningsuppgift. 


  [Kursen i Fysikums
  kurskatalog](https://www.fysik.su.se/utbildning/program-kurser/kvälls-och-orienteringskurser)


  [Länk till den officiella
  kursplanen](https://sisu.it.su.se/pdf_creator/cached/15238/29799)


  [Kursens betygskriterier](/media/betygskrittankeexp.pdf)
---
![Tankeexperiment i fysiken](/media/Tankeexperiment-Intro.jpg)
**Fysikhistorien är full av tankeexperiment. Men kan man verkligen lära sig något om hur naturen fungerar bara genom att föreställa sig saker?**

**Fysikums sommarkurs _Tankeexperiment i fysiken_ (7,5 hp) ges sommaren 2018, kvällstid vecka 25 till 30.**

**Undervisningen består av tio föreläsningar som äger rum på AlbaNova i sal FD5.**

**Examinationen består av en tenta och en inlämningsuppgift.**
